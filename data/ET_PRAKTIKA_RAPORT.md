# Praktika aruanne

####Ettevõtte üldiseloomustus (nimi, aadress, kontaktandmed, ajalugu, peamine tegevusala, kõrvaltegevusalad, töötajate arv)
Nimi: Pärnu Saksa Tehnikahariduskeskus OÜ.
Aadress: 
Jalaka 8, 80010 Pärnu
Kontaktandmed:
Tel: +372 442 0480, +372 510 5845
E-mail: dts@saksatk.ee
 
Ajalugu:
Pärnu Saksa Tehnoloogiakool on sakslastele kuuluv erakutseõppeasutus.  
Pärnu Saksa Tehnoloogiakooli loomisele pani aluse 2. juulil 1999 aset leidnud kooperatsioonilepingu allkirjastamine Königs Wusterhauseni Tehnoloogia- ja Kutsehariduskeskuse ning Pärnu Linnavalitsuse haridusosakonna vahel.
Partnerite eesmärgiks oli  koostöö Eestimaa ja Saksamaa vahel kutsehariduse valdkonnas. Leping sätestas võimaluse luua saksa õppeasutus Eestis. Järgnev kontseptuaalne töö kestis kuni novembrini 2000. Sellel perioodil loodi põhimõttelised kokkulepped Eesti Vabariigi haridusministeeriumi ja Pärnu linnavalitsusega, mis võimaldasid koolil uksed avada 1. septembril 2001.
Ehitus ja kooli sisustus finantseeriti saksa partnerite Königs Wusterhauseni Tehnoloogia- ja Kutsehariduskeskuse ning sihtasutuse Bildung und Handwerk vahenditest. Selleks loodi jaanuaris 2001 äriühing Pärnu Tehnikahariduskeskus OÜ. Ühing organiseeris kooli projekteerimise ja ettevalmistuse avamiseks.
Pärnu Linnavalitsus sõlmis  hoonestus- ja asjaõiguslepingu. Täna toetab ta  kooli vastavalt erakooliseadusele.
Kooli loojate seisukohalt peab selline täiendav hariduse omandamise tee Pärnu piirkonnas avardama kutsehariduse  ja edaspidise tööalase toimetuleku võimalusi. 
Pärnu Saksa Tehnoloogiakooli tegevuse eesmärk on kaasaegse moodulitepõhise kutsealase tasemeväljaõppe ja täiendkoolituse pakkumine. Lõpetamisel antakse riiklikud lõputunnistused keskhariduse järgse kutseõppe omandamise kohta. Õppetöö on tasuline või riikliku tellimuse puhul tasuta. Õppijatel on mitmesugused riiklikud soodustused, kaasa arvatud õppelaen ja -toetus.
Kool orienteerub euroopalikele kvaliteedikriteeriumitele ja -kogemustele. Õppekavad tuginevad riiklikele õppekavadele ja kutsestandarditele. Euroopalik innovatsioon kutsealases väljaõppes on seotud rahvusvahelise koostöö võrgustike ja programmidega.
Pärnu Saksa Tehnoloogiakooli on lõpetanud 1462  õpilast, kellest 700 on lõpetanud tasemekoolituse (2 -aastane õpe) ja 762  tööalase täiendkoolituse.
Pikaajalisemad väljaõppevaldkonnad on infotehnoloogia (tarkvara arendus), majandusarvestus (äriteenused ja raamatupidamine) energeetika/automaatika (sisetööde elektrik). 2011 alustati multimeedia disainerite (nüüd disaini ja käsitöö õppekavarühm kujundaja õppekavaga) ettevalmistamist. Õpe toimub keskhariduse järgselt. Õppetöö toimub modernse interjööriga kaasaegses asutuses ning on eestikeelne.
 
Peamine tegevusala: kutseõppe pakkumine

Kõrvaltegevusalad: täiskasvanute koolitus

Töötava personali arv: 23

Õpilasi hetkelise seisuga koolis: 150


####Ülevaade tarkvaraarenduse meeskonna igapäevatööst

Meeskonnas on 7 liiget, kelle ühine eesmärk on ehitada praktika ja lõputöö käigus Pärnu Saksa Tehnoloogiakoolile õppeinfosüsteem.
Suhtlemise aluseks on rühma kaasaegne tarkvara arendamine. Tarkvara arendamine toimus esialgu Pärnu Saksa Tehnoloogiakoolis, et kõik eesmärgid saaksid ühiselt püstitatud ning probleemid lahendatud. Kooli poolt võimaldati kasutada kokkulepitud aegadel klassiruumi ning projektorit. Arendamine oli produktiivne.
Edasi toimub suhtus üle interneti. Meeskonna liikmed peavad oma tööjaotuse ise organiseerima, looma vajaliku töökeskkonna ja infrastruktuuri. Projekti tegemise ajal toimuvad tööpäeviti regulaarsed igapäevased koosolekud läbi Skype'i. Geograafiliselt eraldatud meeskonnaliikmete koostöö kulgeb hästi: koosolekud toimuvad videokonverentside kaudu, andmehoidla on saadaval internetis, grupi liikmed peavad järgima ajakava igapäevaseid ja iganädalasi kohtumisi.


####Ülevaade tarkvaraarenduse protsessist tarkvaraprojekti rakendamisel projektimeeskonnas.
Tegemist on agiilse tarkvaraarendusega. Valisime agiilse arenduse, kuna nii kliendi kui tarkvaraarendajate jaoks on oluline jõuda tähtajaliselt ja tulemuslikult lõpp- punkti. Mahukad tarkvaraarendusprotsessid nõuavad väga palju aega ja ressurssi, kuid kõigile osapooltele on oluline, et soovitud tulemus saaks saavutatud.
Meeskonna liikmetel on nii tellijaga kui ka omavahel tihe koostöö. See ühtlasi aitab luua kõige sobilikuma tarkvara, mis vastab kliendi soovile ja vajadustele. Eeliseks on ka lühikesed iteratsioonid, mille tulemusena on tellijal juba võimalik funktsionaalsust kasutada ja testida. Pidevalt omavahel suheldes saame tulemused kätte kiiremini ja ühtlasi saame oma
eesmärke pidevalt täpsustada.
Üritatame projekti erinevates etappides keskenduda eelkõige funktsioonide loomisele. Traditsioonilistes metoodikaid rakendavates projektides on põhiline rõhk ülesannete järjestikusel täitmisel, mistõttu traditsioonilised metoodikad on väga bürokraatlikud ning mehaanilised. 
Oleme teadlikud, et projektis toimuvad muutused ja muudatused ning lahendame neid parimal viisil. Projektimeeskonna liikmete vahel toimub avatud suhtlemine. Anname üksteisele pidevalt tagasisidet, pakume tuge ning abikätt. Tänu regulaarsetele Skype'i koosolekutele saame teada kui keegi abi või nõu vajab ning lahendame probleemi ühiselt.
Back-end arenduse puhul on tegemist Test Driven Development-ga. Kogu meeskond tegeleb tarkvara testimisega igal ajahetkel projekti esimestest päevadest alates. Meie esmaseks ülesandeks ongi vastavalt kasutajalugudele kirjutada testid ning alles seejärel hakata looma koodi, mis vastaks testides toodud nõuetele. Funktsionaalsed testid loome koostöös tellijaga.


####Töötamine vähemalt ühes tarkvaraarenduse projekti meeskonnas tarkvaraarendajana.
Töötamine esimeses tarkvaraarenduse projektis on huvitav ning samal ajal keeruline ja peadmurdev ülesanne. Ühtlasi on see suurepärane võimalus omandada uusi teadmisi ja oskusi nii tarkvara arenduse kui ka meeskonnatöö valdkonnast. Meeskonnas töötamine õpetab korrektselt ja tähtajaliselt töötama, kuna kuna kõik sõltuvad üksteisest. Erinevatel meeskonna liikmetel on erinevad ja erineval tasemel teadmised ning kogemused. Tänu sellele suudame genereerida rohkem ja mitmekesisemaid ideid kui üksinda.


####Koostöö kolleegide ja klientidega.
Koostöö kolleegidega ja klientidega on tarkvaraarenduse protsessis väga oluline. Kogu projekti vältel oleme meeskonna liikmetega pidevas kontaktis, olgu selleks igapäevased koosolekud, vestlus Skype’s või Teamviewer. Esmaspäevast neljapäevani toimuvad igapäevased Skype´i kõned. Vajadusel toimuvad kõnded ka reedeti või laupäeviti. 
Meeskonna liikmed suhtlevad kliendiga otse, ilma igasuguste vahendajateta. Kuna silmast silma kohtumisi ja isiklikku kontakti ei asenda mitte kuidagi, siis probleemide või küsimuste tekkimise korral pöördume otse kliendi poole.


####Meeskonna poolt kasutatava arendusmetoodika analüüsimine.
Meie projekti näol on tegemist spiraalse tarkvaraarendusega. Esimeses põhietapis määratleme eesmärgid ning planeerime. Teises etapis toimub valikute hindamine ja riskianalüüs. Kolmandas etapis toimub tootearendus, mis sisaldab endas disaini, kodeerimist, testimist ja integreerimist. Neljas etapp kujutab endast kliendi poolse tagasiside ja hinnangu saamist. Edasi minnakse tagasi esimesse etappi, kus vaatame üle eesmärgid ning vajadusel korrigeerime neid vastavalt kliendi soovile. Tsükkel kestab seni, kuni toode on valmis.

####Ülevaade ettevõttepoolse ülesande täitmisest, töö teostamise etappidest.
Süsteemianalüüs - infosüsteemi nõuete kogumine.
Andmebaasi tabelite prototüüpimine.
